Reseptitiedosto versio 1.0
Avokadopasta
4 Annosta
RAAKA-AINEET
  Valkosipulinkynsi 1kpl
  Chiliä            1/2
  Kypsää Avokadoa   2kpl
  Lime              1kpl
  Oliiviöljyä       1/2dl
  Basilikaa         kourallinen
  Lehtipersiljaa     kourallinen
  Pecorino-juustoa  1dl
  Parmesaani        1dl
  Spagettia         400g
  Suolaa
  Pippuria
OHJEET
Tee kastike ensin. Sekoita isossa tarjoilukulhossa pieneksi pilkottu valkosipuli ja chili (poista siemenet). Purista limetin mehu joukkoon.
Halkaise avokadot ja poista kivet. kaavi lusikalla avokadot kulhoon palasina. Lisää hienonnetut yrtit ja suurin osa juustoista (jätä hiukan juustoraastetta pöytään laitettavaksi).
Lisää öljy, suolaa ja pippuria. Sekoita sörsseli lusikan avulla ja maistele. Suolaa tulee olla tarpeeksi.
keitä pasta al denteksi suolatussa vedessä. Ota talteen vajaa desi keitinvettä ja lisää se kastikkeen joukkoon.
Valuta spagetti ja pyörittele se kastikkeen joukkoon. Lisää päälle parmesanraastetta ja rouhittua mustapippuria. Tarjoa heti.

